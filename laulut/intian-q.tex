\section{Intian Q}

\textit{Soolo:}\\
Intiassa kuukin on kuumempi,\\
oo-hiio-hei\\
Kuin aurinko meillä vaan suurempi.\\
oo-hiio-hei\\
Ja kerran se lakkini sytytti\\
oo-hiio-hei\\
Olin silloin päissäni tietysti\\
oo-hiio-hei

\textit{Kaikki:}\\
:,: Hei juttele sinä vaan, kyllä\\
sinut tunnetaan, Ja vaikka sen\\
valheeksi vannotkin, niin kyllä\\
sua uskotaan :,:


Linnut siellä paistuivat lennossa\\
ja voi siellä myytiin pullossa\\
Ja jok’ikinen kala joka ongittiin\\
Oli keitettynä kun se nostettiin


:,: Hei juttele... :,:


Intiassa ankkuri nostettiin\\
ja Punaiseen Mereen se laskettiin\\
Ja sen minä voin vaikka vannoa,\\
että seilasimme puolukkahillossa.


:,: Hei juttele... :,:


Näin minä Niilin rannikot\\
näin krokodiilit ja faaraot\\
Siellä muumiot eli niinkuin ennenkin\\
ja lähettivät terveiset teillekin.


:,: Hei juttele... :,:


Pyramidin huipull' oli majakka\\
ja majakass' oli kapakka\\
ja siellä me kävimme ryypyllä\\
ja muumioiden kanssa hypyllä


:,: Hei juttele... :,:


Siellä näin minä fuksityttösen/poikasen\\
niin sievän hennon ja herttaisen\\
vaan yks' majuri juoksi mun perääni\\
ja halkaisi sauvalla kalloni


:,: Hei juttele... :,: